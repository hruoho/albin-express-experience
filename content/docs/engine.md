---
title: "Perämoottori"
weight: 2
summary: "Yamaha 8 hp — käynnistys, käyttö ja polttoaine"
---

## Yamaha 8 hp

### Käynnistys

1. Ilmahana auki bensatankista, pumppaa letkusta 10 kertaa
2. Käännä kaasu merkin kohdalle, avaa ryyppy ja nyi käyntiin (varo puomia)
3. Kun kone käynnistyy, sulje ryyppy ja vähennä kaasua
4. Kone sammuu painamalla punaista nappulaa pari sekuntia. Napin painamisen ei pitäisi vaatia voimaa. Jos ei tapahdu mitään, kokeile naksauttaa kevyesti painiketta ylöspäin.

![Pumppu, ilmaruuvi, kaasukahva ja sammutuspainike](/images/docs/engine-details.jpg)

### Vinkkejä

- Jos kone ei meinaa käynnistyä tai sammuilee, yritä ottaa/pitää sammutusnappulaa ulospäin ja naksauttaa sitä ylöspäin
- Tarkista aina ennen satamaoperaatioita, että bensaletku on hyvin kiinni koneessa. Liitin saattaa joskus huomaamatta irrota konetta nostaessa tai kääntäessä.
- Perämoottoria ei ole lukittu kääntöakselinsa suhteen vaan silläkin voi tarvittaessa ohjata venettä esimerkiksi satamassa operoidessa. Kun matka eteenpäin alkaa, varmista että kone on sopivassa kulmassa niin, että vene menee suoraan pinnan ollessa keskiasennossa.

### Polttoaine

Bensatankki ja varakanisteri löytyy takaluukusta. Varakanisterissa on 98-oktaanista bensaa ja 0% öljyä.

**Tärkeää:** Tankatessa on välttämätöntä lisätä sekaan 1–2% moottoriöljyä tai kone rikkoutuu. Lisää oikea määrä öljyä suoraan bensatankkiin.

### Purjehtiessa

Purjehtiessa teline kannattaa nostaa yläasentoon ja kallistaa kone ylös vedestä. Kallistusmekanismi on hiukan jäykkä. Muista painaa lukitustappi sisään kallistettuasi koneen.

![Moottoritelineen nosto ja lukitustappi](/images/docs/engine-tilt.jpg)
