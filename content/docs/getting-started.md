---
title: "Perustiedot ja kotisatama"
weight: 1
summary: "Veneen tiedot, kotisatama ja kiinnitys"
---

## Veneen tiedot

| | |
|---|---|
| Rekisterinro | L9937 |
| Pituus | 7,77 m |
| Leveys | 2,49 m |
| Syväys | 1,45 m |
| Maston korkeus | 9,5 m |

![Albin Express "Experience"](/images/docs/boat-at-anchor.jpg)

## Kotisatama

Vene sijaitsee Koivusaaren pursiseuran satamassa keskimmäisellä laiturilla, paikkanumero on 115, naapuriveneet Anna ja Sydney.

Satamassa on parkkitilaa ja WC (valkoinen bajamaja mastonosturin vieressä), ei juuri muita fasiliteetteja.

Laiturin ovi pidetään jatkuvasti lukittuna, molempiin suuntiin tarvitsee avaimen.

## Kiinnitysköydet

Kotisatamassa käytetään kahta ristikkäistä peräköyttä: ankkuriliina on kiinni paapuurin puolella ja sininen muoviköysi styyrpuurin puolella.

Lähtiessä sininen satamaköysi irrotetaan veneestä ja kiinnitetään laituriin. Sinistä köyttä ei siis irroteta poijusta vaan se odottaa paikallaan kun vene palaa satamaan.

Sinisen köyden keskivaiheille on sidottu silmukka, josta se on helppo kiinnittää takaknaapiin, sopivalle kireydelle.

Keulaköysiin ja ankkuriliinaan on merkitty kotisataman säädöt valmiiksi valkoisella langalla (veneen ulkolaidan mukaan).

![Kotisatama ja kiinnitys](/images/docs/marina-mooring-2.jpg)

## Handy Dock -poijuhaka

Ankkuriliinassa on kiinni Handy Dock -koukku. Jos sen käyttö ei ole tuttua, tutustu siihen etukäteen, jotta saat veneen sujuvasti irti poijusta.

Haka vetäistään irti koukusta samalla kun koukku kiinnitetään poijuun. Haka jää siis veneeseen ja toimii tavallisena puoshakana. Lähtiessä Handy Dock -koukku avataan nykäisemällä "liipaisimesta" (häkkyrän keskellä oleva reikä) joko puoshaalla tai sormella jos ylettää.

![Handy Dock -koukku ja haka](/images/docs/handy-dock-hook.jpg)

Ankkuria käytettäessä irrota Handy Dock teräskarabiinista ja kiinnitä ankkuriliina suoraan kettinkiin.

![Handy Dock -koukun käyttö (Kippari-lehti)](/images/docs/handy-dock-kippari.jpg)
